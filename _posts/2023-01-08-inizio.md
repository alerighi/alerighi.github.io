---
layout: default
title: "Come tutto è iniziato"
---

2011\. In quell'anno Microsoft svelava al mondo la prima beta pubblica (Developer Preview) di Windows 8. Ubuntu abbracciava per la prima volta l'interfaccia Unity, inizio del declino. Usciva Android 4.0, ed il Google Galaxy Nexus, che avrei acqustato solo dopo qualche anno. Apple rilasciava OSX Lion, il primo distribuito senza DVD fisico.

Fu quell'anno che ricevetti il primo PC a mia completa disposizione. Un vecchio Pentium Dual Core da 2.7Ghz, 2Gb di RAM e 320Gb di disco, masterizzatore DVD, e NVidia GTS 250. Attivammo pure l'ADSL, ben 7Mb/s, illimitati.

<!--more-->

Ora cosa farci di un computer? A scuola, nonostante fosse un liceo scientifico, usavano un sistema operativo chiamato Ubuntu. A quanto pare era stato un professore di Latino appassionato di informatica ad installarlo, pensa. Era il tempo di Gnome 2, compiz e le finestre gelatinose, tanto bastava per invogliarmi a provarlo.

Installo Ubuntu 20.04, LTS, quel che avevo visto a scuola. A suon di bestemmie, e pazienza riesco in qualche modo a far vedere la scheda Wi-Fi ed installare i driver video, così posso attivare i tanto voluti effetti grafici.

Imparo ad usare il terminale, inizio a provare altre distribuzioni: Debian, Fedora, Gentoo, ArchLinux. Ero arrivato ad un momento in cui il mio disco da 320Gb era partizionato in 10 partizioni non più grandi di 40Gb. Scopro anche la programmazione, provo mille linguaggi, smanetto con le ROM Android del Nexus, che nel frattempo avevo comprato, passo i pomeriggi e le nottate fino alle 1, o più tardi, al PC.

Dopotutto di studiare le materie di scuola, come il latino, poco mi interessava. Con il senno di poi forse non la migliore delle scelte, ma a quell'età, mi accontentavo del 6 "politico", tanto con una buona memoria bastava ricordare cosa avevano detto in classe. Poi tanto compensavo in matematica e fisica, tanto con l'intuito ci arrivavo sempre.

Avanziamo velocemente ed arriviamo all'università, scelgo informatica. Con il senno di poi, scelta poco ponderata. Finisco la triennale fatta senza particolari problemi, 110 e lode in tempo. La magistrale, comincio ad arrancare. La passione non è più quella di un tempo, e gli argomenti non interessano poi più così tanto.

Arriva una proposta di lavoro iniziato il secondo anno. Pensavo di cestinarla come tutte le altre, ma voglia di studiare non ne avevo più, mi dico almeno inizio a lavorare. Vado a fare il colloquio per curiosità, pensando di non accettare, ma l'azienda mi piace, giovane, e dall'altra parte trovo una persona che condivide le mie passioni. Ok, andata, anche perché l'università di li a poco la chiuderanno per COVID, per cui inizio a lavorare.

Avanziamo di 3 anni. In 3 anni di lavoro ne ho viste di cose, progetti, sistemi, scritte decine, se non centinaia, di migliaia di righe di codice. Ho fatto app, backend cluod, scritto firmware. Ma...

Non ho più la passione di un tempo, alla fine. Quella passione che negli anni scorsi mi faceva stare tutto il pomeriggio dietro ad un computer a smanettare. Il mondo dell'informatica non è forse neanche più lo stesso. Ora è tutto più noioso, chiuso, banale. Ogni tipo di strumento è già stato realizzato. C'è l'ossessione per le best practice, tutto deve essere perfetto, meglio se funzionanete ma quello vien dopo.

Una volta mi piaceva parlare in giro di informatica, rimanevo sempre sul pezzo, ora che noia, se qualcuno mi parla di informatica voglio cambiare argomento, se qualcuno mi chiede che PC acquistare, che ne so. Parlatemi piuttosto di letteratura, di viaggi, di filosofia, o di ingegneria, di reattori nucleari, ma di informatica no. Una volta sognavo che so, di entrare come programmatore in Google, ora il mio sogno è vivere in tranquillità, disperso nella natura, oppure viaggiare, vedere posti e cose nuove, sono stato forse per troppo tempo davanti ad uno schermo?
Il futuro delle crypto monete... o no?

Nella mia esperienza da sviluppatore software ho imparato una cosa, fondamentale: non puoi usare una soluzione tecnica,
per quanto possa essere la più bella del mondo, per risolvere problemi non tecnici.

Detto questo veniamo a qualcosa che è stato portato alla mia attenzione. Un sistema, chiamato Reserve Rights, in grado di
annullare l'inflazione di una moneta. Primo dubbio: l'inflazione è una caratteristica dell'economia, non tanto della
moneta. Quando diciamo che una moneta perde valore è perché il prezzo di beni o servizi che aumenta per
variate condizioni economiche (ad es. una pandemia o l'inalzamento dei costi energetici). Possiamo anche fare il baratto
ma l'inflazione la avresti comunque, in quanto espressione dell'economia.

Ma cosa è la moneta? Dei pezzi di carta o metallo (o digitali, ma cambia poco) che vengono prodotti da una zecca di stato
e che ha un valore riconosciuto da chi li utilizza per scambiare beni o servizi. Un euro in se vale 1, non ha un valore,
il valore che la moneta ha viene dato dall'economia, viene dato dal fatto che con un 1.70 euro compro un litro di benzina,
ad esempio.

Vendiamo al dunque. Io ho una quantità di denaro nella valuta A, supponiamo 20.000A. Questa valuta, sfortunatemente, è
soggetta ad un'elevata inflazione, per motivazioni che non interessa approfondire. Supponiamo quindi che se oggi un
televisore costa 200.000A fra un mese ne possa costare 400.000. Quindi oggi con 200.000A compro due televisori e domani
li rivendo per 400.000 cadauno, con un guadagno totale di 400.000?

Sì, funziona. Ma quei 400.000 mi consentiranno di comprare quel che un mese fa compravo con 200.000, quindi non ci ho
guadagnato nulla (ma ho evitato di perderci!).

Ma più semplicemente, perché dovrei immagazzinare la valuta A? Appena ho degli A li converto in $, che mantengono il
loro valore nel tempo, dopo di che appena prima di spenderli li riconverto in A. Per cui se ho da parte 20.000A li
converto in 20$, solo quando mi servirà spenderli fra un mese li riconverto in A ottenendone 40.000A. È così geniale
che qualcuno ci avrà pur pensato... peccato che nessuna banca sarà mai disposta a convertirti A in $, e convertire $ i A
sì, ma a carissimo prezzo.

Se io sono una banca non ho alcun interesse a scambiare una valuta relativamente solida, come il dollaro, con una valuta
il cui valore è così volatile. Immagazzinando quella valuta anche per pochi giorni le perdite sarebbero elevatissime.
Molto superiori di qualsiasi interesse che potrei guadagnare investendo quel denaro. Quindi ho molto interesse a fare il
cambio in una direzione e pochissimo nell'altra.

Dunque... qui è dove non capisco come può funzionare. Una cryptomoneta è molto complicata a livello tecnico ma segue
(grossomodo) le logiche di una moneta normale. Quello che per una banca è una follia, che non farebbe mai perché la
manderebbe in bancarotta peggio di un piccione che gioca a monopoli, perché con una crypto funzionerebbe?

La tecnologia come può risolvere un problema che non è tecnologico? Che siano token crittografici o che siano pezzi di
carta, non è lì la differenza. Il sistema se non funziona su carta, non funziona neanche in digitale, nonostante quanti
abbellimenti gli metti davanti.

Se io spendo 20.000A per comprare 20R, molto bene, avrò dato a qualcuno (chi?) quei 20.000A e questo
qualcuno dovrà disfarsene, il prima possibile, per evitare che si deprezzino. Perché se li tiene lì aspettando che io
vada a chiedergli di fare la conversione inversa, e quindi me ne dovrebbe 40.000, capiamo bene che ci rimetterebbe
20.000 che è sicuramente di più della commissione che si prende per lo scambio.

Per cui, come è possibile che ci si guadagni? A me tutto questo ricorda qualcosa. Di un tale Ponzi che aveva inventato
un geniale sistema per fare i soldi. Uso i soldi dei nuovi investitori (di chi compra R) per pagare in parte chi mi
chiede di convertire gli R in A inflazionati. Fin che continuano ad arrivare investitori (che depositano) e pochi
prelevano, funziona benissimo. Ma come può stare in piedi? Prima o poi l'exchange è destinato a fallire (e senza qualcuno
che mi scambi token con moneta che posso spendere, ho solo carta straccia in mano!)

Ma immaginiamo che anche tutto questo funzioni. Cosa ho ottenuto? Qualcosa di garantito (da chi?) che mi permette di
rifarmi dell'inflazione. Ottimo, senza scomodare algoritmi crittografici e computer, ma non bastava comprare dei buoni
del tesoro? Mah...